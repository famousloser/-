<div class=" main-page fortress">
  <h2 class="article-heading">Крепост "Диана"</h2>
  <p>
    Крепостта край град Монтана - Кастра ад Монтанезиум, се намира в
    северозападния край на града, на хълма Калето. Хълмът е обект на множество
    археологически проучвания, които разкриват ценна информация за историята на
    град Монтана. Името на града е дадено от древните римляни и вероятно идва от
    думата Монс - планина, но самото селище води началото си още от
    праисторически времена. Първите обитатели на хълма са живели през
    каменно-медната епоха. През този период от историята хората правят важен
    преход от ловци-номади към по-уседнал начин на живот, свързан с обработване
    на земята и строеж на постоянни селища. Местността, която по-късно е
    наречена Монтана, е избрана като подходящо място за живот от древните хора
    заради плодородните почви и възможността за защита. Това сочат откритите при
    разкопки жилища от този период. По-късно мястото обитават древните траки.
    Тракийското племе трибали населява хълма до около І век пр.н.е. Те
    построяват крепост за защита от нападатели. От нея са останали каменни
    зидове, широки повече от метър.
  </p>
  <img src="../pic/mnt-pics/diana.jpg" class="shadows mb-3" />

  <p>
    Римляните се заселват в района в края на І в. н.е., привлечени от богатите
    залежи на руда и злато по поречието на река Огоста. Те завладяват
    тракийската крепост и я използват за свои нужди. В този период Монтана се
    превръща в град – център на провинция Долна Мизия, в който постоянно
    пребивават военни части. По времето на Римската империя градът процъфтява.
    Изграждат се и се поддържат пътища, свързващи Монтана с останалата част на
    империята. Освен рудодобив и златодобив, основни поминъци по това време са
    земеделието и занаятчийството.
  </p>
  <img src="../pic/mnt-pics/diana4.jpg" alt="" class="shadows mb-3" height="420px" />
</div>

  <div class="section">
    <img
      src="../pic/mnt-pics/diana3.jpg"
      class="shadows mb-3 mt-3"
      alt="diana fortress"
    />

    <p>
      През ІІІ в. н.е. градът е обект на набези
      на готски племена. Именно срещу тях е построена крепостта Кастра ад
      Монтанезиум, върху основите на древната тракийска крепост на хълма Калето.
      Изградени са казармени помещения, базилика, както и дебели крепостни
      стени, имащи за цел да устояват на атаките на нашествениците. Близо до
      крепостта, до голям извор в подножието на хълма, се намира древно каменно
      светилище. То придобива голяма популярност по време на Римската империя.
      Главни богове на това светилище са Диана и Аполон. Диана – богинята на
      лова, е покровителка на града и в днешно време е изобразена на герба на
      град Монтана.
      Римският град заедно с крепостта е разрушен в края на VI при нашествие на
      авари и славяни. По-късно върху развалините славяните изградили свое селище,
      което нарекли Кутловица. Една от казармените сгради, останали от римската
      крепост, те превърнали в свое езическо светилище, запазено и до днес. В него
      е била отдавана почит или на бог Перун, или на Даждбог – бога на
      плодородието, а може би и на двете божества едновременно. Светилището
      просъществувало до приемането на християнството в българската държава (IX
      в.).
    </p>

    <img src="../pic/mnt-pics/diana1.jpg" alt="diana-fortress" class="shadows mb-3"/>

    <p class="borderbtm">
      Днес крепостта е отчасти реставрирана. Съвременният град Монтана се намира
      в долината, като по този начин оставя възможност хълм Калето да бъде
      запазен незастроен като своеобразен паметник на древната история. Всяка
      една от цивилизациите, обитавали това място, е оставяла частица от своята
      култура. Крепостта е неразделна част от града, затова неслучайно е
      изобразена на герба му заедно с покровителката Диана.
      
    </p>
    <a class="nav-link home mt-3" href="../../index.html">Начало</a>
  </div>
</div>
