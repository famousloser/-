<div class=" main-page fortress">
  <h2>Римският Лапидариум</h2>
  <img
    src="../pic/mnt-pics/lapidarium.jpg"
    class="shadows mb-3"
    alt="lapidarium rome"
  />

  <p>
    Археологическата експозиция на епиграфски паметници от римската епоха е
    разположена в района на античния град Монтана, върху площ от 700 m², в
    парковата среда на Попската градина. В непосредствена близост са музейният
    обект Михайлова къща и православният храм „Св. св. Кирил и Методий“.
    Обемно-пространствената композиция включва 56 бр. паметници открити в
    Монтана. Надписите върху мрамора са единствените засега писмени извори за
    този провинциален римски град и съдържат ценни сведения за историята и
    културата на Монтана през II-III в.
  </p>
  <div>
    <h2>Историческият Музей</h2>
    <img src="../pic/mnt-pics/museum.jpg" alt="museum" class="shadows mb-3" />

    <p>
      Историческият музей в гр. Монтана е създаден през 1953 г. За повече от
      шест десетилетия се извършва значителна по обем събирателска,
      научноизследователска и популяризаторска дейност. Организират се не само
      системни археологически разкопки, но и проучване на материалната и
      духовната култура, които придават уникалния облик на региона. Културни
      ценности, притежание на музея, са показани в Експозиционната зала,
      Михайловата къща, археологическата експозиция Лапидариум и Античната
      крепост. През 2003 г. музеят е удостоен с Почетния знак на Община Монтана.
      С Решение № 396/2006 г. на Общински съвет - Монтана придобива регионален
      статут, а с Решение № 573/2011 г. - Художествена галерия "Кирил Петров" е
      включена в неговата структура. Към днешна дата РИМ - Монтана притежава над
      50 000 движими културни ценности. Сред тях са епиграфските паметници от
      римската епоха в Лапидариума, копие на откритото в Якимово съкровище,
      средновековно съкровище от XIV век, златни накити от римската епоха,
      колекция от стари икони, колекция от стари чипровски килими, оръжейна
      колекция и др. Музеят е разположен в централната част на град Монтана.
    </p>
  </div>
</div>

<div class="section">
  <h2>Паметник на загиналите във войните</h2>
  <p>
    Паметника на загиналите във войните за национално обединение е като
    своеобразна граница между площада Жеравица и Градската градина с прилежащите
    им фонтани. На 3-ти март по повод освобождението на България стотици
    граждани се стичат да отдадат своята почит на загиналите. В знак на
    признателност се полагат венци и цветя пред паметника.
  </p>

  <img src="../pic/mnt-pics/monument.jpg" alt="monument" class="shadows" />
  <div>
    <h2 class="mt-3">Плошад "Жеравица"</h2>
    <p class="borderbtm">
      Фонтаните на град Монтана са архитектурно оформен мраморен шадраван с
      множество водоскоци, които в топлите месеци на годината вечер са осветяват
      в атрактивни цветове. Изградени сана централния площад "Жеравица". В
      единия край на големия правоъгълен воден басейн се извисява монументален
      паметник на "Септемврийци". Площадът на Фонтаните е място за разходка, за
      почивка, за срещи и същевременно за отбелязване на големите национални и
      местни празници и за организиране на тържества. Около Фонтаните са
      устроени места за почивка и се поддържа постоянна зелена паркова зона. Тъй
      като мястото около тях е с денивелация, монтирани са и рампи за
      придвижване на хора с увреждания. Цялата околна площ и съседните райони е
      пешеходна зона. Около площада и Фонтаните се намират редица централни
      административни и културни средища на града - Общинската администрация,
      Историческият музей, Драматичният театър "Драгомир Асенов", Библиотеката
      "Гео Милев" и др. .
      <img src="../pic/mnt-pics/jeravica1.jpg" alt="" class="shadows mt-3" />
    </p>
  </div>
  <a class="nav-link home mt-4" href="../../index.html">Начало</a>
</div>
